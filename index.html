
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">VERSLO ĮMONIŲ APSKAITOS POLITIKOS FORMAVIMAS      
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
Vadovaujantis norminiais aktais, įmonės turi atskleisti taikomus apskaitos principus, metodus ir taisykles, pagal
kuriuos tvarkoma apskaita ir sudaromos finansinės ataskaitos, numatyti, kaip elgsis pasirinkdamos alternatyvius
informacijos atspindėjimo būdus. Pasirinkimo laisvė ribojama šalies įstatymais ir kitais norminiais aktais.
Už įmonės buhalterinės apskaitos organizavimą atsakingas vadovas pasitelkia darbuotojus rengiant vieną
svarbiausių lokalių įmonės dokumentų. Dėl įmonių unikalumo neįmanoma iš anksto sudaryti baigtinio
reglamentuojamų buhalterinės Apskaitos politikos klausimų sąrašo. Pasikeitus įstatymams, ar verslo apskaitos standartų
reikalavimams, tenka tobulinti arba keisti jau parengtą Apskaitos politiką.
Siekiant ištirti Vakarų Lietuvos regiono verslo įmonių Apskaitos politikos formavimo patirtį, buvo atliktas
kokybinis tyrimas. Tyrimo strategiją sudaro informacijos interpretavimas buhalterinės apskaitos kategorijų,
normatyvinių aktų kontekste.
Atliekant tyrimą taikytas individualaus iš dalies struktūruoto interviu metodas. Siekiant tyrimo imtimi aprėpti
skirtingą patirtį turinčias ir įvairias verslo veiklas vykdančias įmones, buvo pasirinktas tikslinis, maksimaliai įvairių
atvejų atrankos būdas. Interviuoti 20 įmonių vyriausieji buhalteriai. Interviu duomenų analizės išvados sugretintos su
rezultatais, gautais taikant dokumentų analizės metodą. Tyrime dalyvavusių informantų pateiktų Apskaitos politikos
aprašų turinys buvo lyginamas su interviu duomenimis ir su Apskaitos politikos aprašo rengimą reglamentuojančiais
norminiais aktais. Tyrimas atskleidė vadovų ir buhalterių vaidmenį formuojant įmonių Apskaitos politiką bei leido
pateikti įžvalgas dėl galimų pasekmių, parengus ją netinkamai.
Reikšminiai žodžiai: apskaitos politika, apskaitos politikos bruožai, Apskaitos politikos formavimas.
Įvadas
Tikros ir teisingos informacijos atskleidimas suinteresuotiems asmenis apie įmonių finansinę
būklę, veiklos rezultatus bei valdymo kokybę yra svarbiausias finansinės atskaitomybės tikslas.
Kiekviena įmonė, atsižvelgdama į savo veiklos ypatumus, buhalterijos darbo organizavimo
specifiką, turi pasirinkti buhalterinės apskaitos politikos dokumentus, kurie sudarytų sąlygas
parengti unikalią įmonės Apskaitos politiką. Formuojant Apskaitos politiką dalis apskaitos metodų
yra griežtai reglamentuojami, nesuteikiant jokios pasirinkimo galimybės. Kiti apskaitos metodai,
vadovams leidus, gali būti pasirenkami laisvai. Pastarieji ir yra Apskaitos politikos objektai.
Problemas, rengiant Apskaitos politiką, nagrinėjo įvairūs mokslininkai (Kalčinskas, 2017;
Legenzova, Gaigalienė, Vilkaitė, 2016, Zinkevičienė, 2005a, 2014b; Rudžionienė, 2005a, 2007b;
Gipienė, 2007, Ivanauskienė, 2016; Ashtami, Tower, 2006, ir kt).
Dažna teisės aktų kaita, pasikeitimai įmonės vidaus struktūroje, darbų organizavimo
pakeitimai, pareigų perskirstymas, darbuotojų kaita ir kiti pokyčiai lemia tai, kad jau anksčiau
patvirtinta Apskaitos politika, jos tvarkos gali būti pasenusios. Todėl visa tai lemia, kad jau
patvirtintas tvarkas reikia periodiškai atnaujinti, racionaliai panaudojant apskaitos darbuotojų žinias
ir praktinius įgūdžius.
Tyrimo objektas – verslo įmonių patirtis formuojant Apskaitos politiką.
Tyrimo tikslas – ištirti verslo įmonių Apskaitos politikos formavimo patirtį.
Tyrimo tikslą suponuoja šie uždaviniai:
1. Pagrįsti Apskaitos politikos pasirinkimą.
2. Identifikuoti bendruosius Apskaitos politikos bruožus.
3. Atskleisti verslo įmonių patirtį formuojant Apskaitos politiką.
Tyrimo metodai: teisės aktų, reglamentuojančių apskaitos tvarkymą, bei mokslinės literatūros
analizė, individualus iš dalies struktūruotas interviu, įmonių dokumentų analizė, apibendrinimas.
Tyrimo metodologija. Siekiant ištirti Vakarų Lietuvos regiono verslo įmonių Apskaitos
politikos formavimo patirtį buvo atliktas kokybinis tyrimas. Pasirinktos tyrimo strategijos pagrindą 
18
sudaro tyrimo metu gautos informacijos interpretavimas buhalterinės apskaitos kategorijų,
normatyvinių aktų kontekste.
Tyrimo pagrindą sudaro individualus iš dalies struktūruotas interviu. Buvo pasirinktas
tikslinis maksimaliai įvairių atvejų atrankos būdas, siekiant tyrimo imtimi aprėpti įvairias verslo
veiklas vykdančias įmones, turinčias skirtingą Apskaitos politikos formavimo patirtį. Buvo
interviuojama 20 įmonių vyriausieji buhalteriai. Kaip nurodo Rupšienė (2007), tikslinga sutelkti
dėmesį į tuos atvejus, kurie išsiskiria iš jau ištirtų. Atlikus preliminarią gautų tyrimo duomenų
peržiūrą, gilesnei analizei pasirinkta tik dešimties informantų pateikta informacija, kurių
atsakymuose buvo randama vis naujos, kitų interviu dalyvių neminėtos informacijos. Interviu
galima naudoti, kaip pagrindinį duomenų rinkimo metodą, arba kartu su stebėjimu, dokumentų
analize (Girdzijauskienė, 2006). Tyrime buvo taikytas dokumentų analizės metodas, nes tyrime
dalyvavę informantai pateikė savo įmonių Apskaitos politikos aprašus. Jų turinys buvo lyginamas
su interviu duomenimis ir su Apskaitos politikos aprašo rengimą reglamentuojančiais dokumentais.
Tyrėjai turi imtis priemonių, kurios užtikrintų tyrimo rezultatų tikslumą (Bitinas, Rupšienė,
Žydžiūnaitė, 2008). Norint užtikrinti tyrimo rezultatų validumą interviu metu vykdomi pokalbiai
buvo įrašomi diktofonu, vėliau garsinė medžiaga užrašoma. Tyrimo duomenys pateikiami
autentiška tyrimo dalyvių kalba. Kadangi su kiekvienu informantu bendravo tik vienas iš tyrėjų
darbo grupės narių, kilus neaiškumams, interviu duomenys buvo tikslinami ir papildomi telefonu.
Tyrimo ataskaitos rezultatai aptarti su informantais ir patikslinti. Interviu duomenų analizė buvo
derinama su dokumentų analizės metodu.
Tyrimo dalyviai – informantai buvo supažindinami su tyrimo tikslais, uždaviniais, užtikrintas
jų laisvanoriškumas. Tyrėjai įsipareigojo: užtikrinti gautų duomenų konfidencialumą; tinkamai
apsaugoti nuo pašalinių asmenų gautus Apskaitos politikos aprašų dokumentus; tyrimo ataskaitoje
informantų vardus, pavardes ir įmonių pavadinimus užkoduoti; cituojant jų teiginius įvardinti
numeriais pagal atliktų interviu eiliškumą (Nr.1., Nr.2., ir t.t.).
1. Apskaitos politikos reglamentavimas ir pasirinkimo pagrindimas
Fiksuojant ūkines operacijas apskaitoje, svarbu užtikrinti, kad pagal gautus duomenis
parengus finansines ataskaitas, jos rodys tikrą ir teisingą informaciją apie įmonės finansinę situaciją.
Finansinių ataskaitų duomenys pateikiami laikantis bendrųjų apskaitos principų, atitinkamų
apskaitos standartų ir jų pagrindu pasirinktos apskaitos politikos (Subačienė ir kt. 2015).
Pagal Lietuvos Respublikos Buhalterinės apskaitos įstatymo (BAĮ) 2 str. Apskaitos politika –
apskaitos principai, apskaitos metodai ir taisyklės, skirti ūkio subjekto apskaitai tvarkyti ir
finansinėms ataskaitoms sudaryti (http://www.e-tar.lt).
Pasak Kalčinsko (2017), Apskaitos politika - tai tam tikros įmonių vadovų pasirinktos
apskaitos vedimo taisyklės, kurias taikant geriausiai atspindimi įmonių veiklos rezultatai bei įmonių
finansinė padėtis.
Įmonės laisvė rinktis Apskaitos politiką ribojama apskaitos standartų, kuriuose nurodomos
galimos apskaitos procedūros ir metodika, iš kurių galima rinktis alternatyvius variantus (Subačienė
ir kt. 2015).
Įmonių apskaitos politikos pasirinkimą, jį lemiančių veiksnių ir poveikio įmonių finansiniams
rezultatams bei suinteresuotų asmenų priimamiems sprendimams problematika – dažnas mokslo
tyrimų objektas. Aktualias publikacijas šia tema yra paskelbę Zinkevičienė, Rudžionienė 2005;
Ashtami, Tower, 2006, Legenzova, Gaigalienė, Vilkaitė, 2016; Tan ir kt. 2002, ir kt.
Ashtami, Tower (2006) atlikę tyrimą priėjo išvados, kad Apskaitos politikos pasirinkimas gali
būti sąlygojamas daugelio veiksnių. Apskaitos politikos pasirinkimas priklauso nuo konkrečios
įmonės veiklos sąlygų, tikslų ir poreikių. Apskaitos politikoje gali išryškėti nacionaliniai šalies,
kurioje įmonė vykdo veiklą, įmonės tipo, vykdomos veiklos ir jos valdymo ypatumai. Reikšmingais
veiksniais priimant Apskaitos politikos pasirinkimo sprendimus gali būti: apskaitą
reglamentuojantys norminiai aktai, įmonės pasirinkti strateginiai ir operatyviniai tikslai bei
informacijos poreikis.
19
Būtina įvertinti tai, kad ne visi informacijos vartotojai vienodai supranta ir vertina finansinės
atskaitomybės teikiamą informaciją. Siekdamos suformuoti tam tikrą finansinį įvaizdį, įmonės gali
pasirinkti vienokią ar kitokią apskaitos politiką (Legenzova, Gaigalienė, Vilkaitė, 2016).
Rudžionienė (2004), nagrinėdama informacijos vartotojų poreikių poveikį, išskyrė mokesčių
bazę, kaip vieną svarbiausių veiksnių, lemiančių įmonės Apskaitos politiką.
Tan ir kt. (2002) teigimu, mikro ir makroekonomoniai veiksniai, reikšmingi valstybės mastu
formuoja nacionalinę šalies apskaitos politiką bei sąlygoja įmonės Apskaitos politikos pasirinkimą.
Formuojamai įmonės Apskaitos politikai reikšmingą įtaką gali daryti šalies ekonominė situacija,
verslo aplinkos reguliavimas, įstatymų bazė, mokesčius reglamentuojančios normos bei apskaitai
keliami uždaviniai.
Apskaitos politika reglamentuojama trimis lygiais: tarptautiniu, valstybės, įmonės mastu
(Ivanauskienė, 2016).
Tarptautiniu lygiu Apskaitos politika turi atitikti Tarptautinius apskaitos standartus (TAS),
Tarptautinius Finansinės atskaitomybės standartus (TFAS), Europos sąjungos (ES) direktyvas. 1-
ame TAS „Finansinių ataskaitų pateikimas“ suformuluotos pagrindinės nuostatos, kuriomis
vadovaujantis turėtų būti pateikiamos bendrosios paskirties finansinės ataskaitos, sudaromos
sąlygos palyginti ūkio subjektų pateiktas finansines ataskaitas. Ūkio subjektas turi atskleisti savo
svarbias Apskaitos politikos priemones, įskaitant, finansinėms ataskaitoms rengti taikomą vertinimo
pagrindą (ar pagrindus) ir kitas naudojamas Apskaitos politikos priemones, svarbias finansinėms
ataskaitoms suprasti (https://eur-lex.europa.eu).
8-ajame TAS „Apskaitos politika, apskaitinių įvertinimų keitimas ir klaidos“ nustatyti
apskaitos politikos pasirinkimo ir keitimo kriterijai, taip pat Apskaitos politikos keitimo
užregistravimas apskaitoje ir apskaitinių įvertinimų keitimo ir klaidų taisymo pateikimas. Taikant šį
standartą siekiama padidinti ūkio subjekto finansinių ataskaitų svarbumą ir patikimumą, bei jų
palyginamumą su kitų ataskaitinių laikotarpių ir kitų ūkio subjektų finansinėmis ataskaitomis
(https://eur-lex.europa.eu).
Valstybės lygiu Apskaitos politiką reglamentuoja Lietuvos Respublikos Buhalterinės
apskaitos įstatymas (BAĮ), 1-asis Verslo apskaitos standartas (VAS) ir 7-asis VAS. BAĮ numato,
kad ūkio subjekto vadovas turi parinkti Apskaitos politiką ir ją įgyvendinti, atsižvelgdamas į
konkrečias sąlygas, veiklos pobūdį ir vadovaudamasis apskaitos standartais arba kitais teisės aktais,
reglamentuojančiais apskaitą ir finansinę atskaitomybę (http://www.e-tar.lt).
1-asis VAS „Finansinė atskaitomybė“ numato, kad įmonė turi pasirinkti ir taikyti tokią
Apskaitos politiką, kad finansinės ataskaitos teisingai parodytų įmonės finansinę būklę, veiklos
rezultatus ir pinigų srautus, jei įmonė sudaro pinigų srautų ataskaitą. Jei kurios nors ūkinės
operacijos ar ūkinio įvykio registravimo ir pateikimo tvarka verslo apskaitos standartuose
nenustatyta, įmonė turi vadovautis Apskaitos politika, kuri užtikrintų, kad finansinėse ataskaitose
pateikta informacija būtų naudinga jos vartotojams; teisingai parodytų įmonės finansinę būklę,
veiklos rezultatus ir pinigų srautus; atskleistų tų ūkinių operacijų ir ūkinių įvykių turinį ir
ekonominę prasmę, ne tik formalius pateikimo reikalavimus; būtų neutrali; būtų parengta
vadovaujantis bendraisiais apskaitos principais; būtų visais reikšmingais atžvilgiais išsami
(http://www.bankrotodep.lt).
7-asis VAS „Apskaitos politikos, apskaitinių įvertinimų keitimas ir klaidų taisymas“ apibrėžia
atvejus ir priežastis, kai Apskaitos politika gali būti keičiama. Apskaitos politikos keitimu laikomas
principų, metodų ir taisyklių, pagal kuriuos tvarkoma įmonės apskaita, keitimas. Apskaitos politika
keičiama: dėl įstatymų, reglamentuojančių apskaitą ir finansinių ataskaitų sudarymą, pasikeitimo;
dėl verslo apskaitos standartų reikalavimų; siekiant teisingiau atskleisti įmonės finansinę būklę,
veiklos rezultatus ir pinigų srautus. Pakeitus Apskaitos politiką, duomenys perskaičiuojami ir
parodomi finansinėse ataskaitose retrospektyviniu būdu. Jei šio reikalavimo įvykdyti neįmanoma
arba taisymo suma nereikšminga, gali būti taikomas perspektyvinis būdas
(http://www.bankrotodep.lt).
Įmonės mastu Apskaitos politika reglamentuojama įmonės vadovo įsakymais, vidaus tvarkos
taisyklėmis, vyriausio buhalterio nurodymais. Nustatydama Apskaitos politiką įmonė turi iš 
20
alternatyvių metodų ir apskaitos tvarkymo praktikos pasirinkti tokią, kad finansinėse ataskaitose
pateikta informacija teisingai atskleistų veiklos rezultatus, pinigų srautus bei finansinę būklę. Įmonė
visais ataskaitiniais laikotarpiais turi laikytis tos pačios Apskaitos politikos. Apskaitos politika gali
būti keičiama dėl apskaitos standartų reikalavimų arba dėl to, kad, atlikus pakeitimą, bus teisingai
atskleista įmonės finansinė būklė ar veiklos rezultatai.     

                    </p>
                    
                     Pagal Buhalterinės apskaitos įstatymo (BAĮ) 9 str. ūkio subjekto vadovas turi parinkti
Apskaitos politiką ir ją įgyvendinti (http://www.e-tar.lt).
Kadangi įmonių vadovai atsakingi už Apskaitos politikos parinkimą ir įgyvendinimą, todėl
atsižvelgdami į įmonės veiklos pobūdį, turi parengti unikalią įmonės Apskaitos politiką.
Siekiant įgyvendinti keliamas užduotis, vadovas gali pasitelkti kitus darbuotojus rengiant
vieną svarbiausių lokalių įmonės dokumentų – Apskaitos politiką.
Pagal Buhalterinės apskaitos įstatymo (BAĮ) 10 str. vyriausiasis buhalteris (buhalteris) yra
atsakingas už buhalterinės apskaitos tvarkymą (http://www.e-tar.lt). Šią pareigą jis vykdo pats
asmeniškai ar pasitelkęs kitus darbuotojus, kuriems privalo duoti atitinkamus nurodymus.
Deleguojant atsakomybę, galima pavesti tam tikriems darbuotojams atlikti konkrečias funkcijas ir
užduotis. Įvardijus asmenis ar pareigybes, kurie privalo atlikti konkretų darbą, atsakomybė būtų
siejama su tuo asmeniu ar pareigybe. Būtina sąlyga, kad asmuo būtų tinkamai instruktuotas ir jam
būtų sudarytos sąlygos darbui atlikti. Buhalteriniai darbai deleguojami darbo sutartimi, pareiginiais
nuostatais, darbo tvarkos taisyklėmis, vadovo įsakymais, vyriausiojo buhalterio potvarkiais ir kt.
Parengus Apskaitos politiką, Apskaitos dokumentų išrašymo ir pasirašymo tvarką, pareiginius
nuostatus bei vyriausiojo buhalterio potvarkius, juose turėtų būti aiškiai apibrėžta už ką įmonėje
atsakingas buhalteris, už ką atsakingi kiti darbuotojai. Atsakomybė už netinkamai pareigų atlikimą
būtų siejama su konkrečiu darbuotoju.
Dėl kiekvienos įmonės unikalumo neįmanoma iš anksto sudaryti baigtinio buhalterinės
apskaitos politikos klausimų sąrašo, kurį kiekviena įmonė turėtų reglamentuoti.
Ivanauskienė (2016), Kalčinskas (2017) rekomenduoja įmonės Apskaitos politiką atskleisti ir
įgyvendinti organizaciniu, techniniu, metodiniu aspektais.
Organizacinis aspektas turėtų apimti apskaitos organizavimo klausimus, susijusius su
buhalterijos valdymu, atsakomybės pasiskirstymu, buhalterijos darbo planavimu. Apskaitos
politikoje rekomenduojama išdėstyti profesinės etikos reikalavimus, apibrėžti apskaitos specialistų
darbo sąlygas, kvalifikacijos įvertinimo ir jos tobulinimo sistemą, darbuotojų aprūpinimą normine ir
kitokia informacija. Kuriant vidinės kontrolės sistemą, būtina identifikuoti komercinių paslapčių
objektus. Pasak Kalčinsko (2017), buhalterinės apskaitos organizavimas turėtų prasidėti nuo
įsakymo dėl Apskaitos politikos organizavimo įmonėje parengimo ir jo nuostatų keitimo tvarkos
nustatymo.
Techninis aspektas turėtų apimti techninį ir technologinį aprūpinimą, racionaliai naudojant
apskaitos darbuotojų žinias bei praktinius įgūdžius. Apskaitos politikoje būtina atskleisti
reikalavimus pirminiam ūkinių operacijų dokumentavimui, raštvedybai ir archyvavimui, pasirinktą
apskaitos registrų sistemą, sąskaitų planą bei atskaitomybę, inventorizacijos atlikimo bei
ataskaitinio laikotarpio užbaigimo procedūras. Įmonės vadovų nustatyta tvarka būtina sukurti klaidų
ištaisymo, apgaulių bei klastočių prevencijos metodikas. Vykdant svarbiausias buhalterinės
apskaitos procedūras, būtina identifikuoti naudojamas technines priemones, kompiuterines
programas ir kt. Mackevičiaus, Subačienės (2016) teigimu, svarbiausi objektai ką, reikia
reglamentuoti Apskaitos politikoje yra: individualaus sąskaitų plano parengimas, turto ir
įsipareigojimų inventorizacijos tvarkos nustatymas.
Metodinis aspektas turėtų apimti finansinės apskaitos principų ir apskaitos barų metodikos
nustatymą. Kalčinskas (2017) teigia, kad dalis apskaitos metodų yra griežtai reglamentuojami
valdžios, nesuteikiant jokios pasirinkimo galimybės. Kiti apskaitos metodai, vadovams leidus, gali
būti pasirenkami laisvai. Pastarieji ir yra Apskaitos politikos objektai. Pasak Ivanauskienės (2016), 
21
šioje Apskaitos politikos dalyje apibrėžiama ilgalaikio materialaus ir nematerialaus turto, ilgalaikio
ir trumpalaikio finansinio turto, trumpalaikio turto, pinigų, dotacijų ir subsidijų, nuosavo kapitalo,
įsipareigojimų, atidėjimų apskaitos metodika, pajamų ir sąnaudų pripažinimo tvarka. Mackevičius,
Subačienė (2016) teigia, kad svarbu pasirinkti materialaus turto nusidėvėjimo ir atsargų įvertinimo
metodus, išlaidų apskaitos ir produkcijos savikainos kalkuliavimo, biudžetų sudarymo metodiką ir
kt. Už metodinius aspektus atsako vyriausiasis buhalteris.
Kurdamas apskaitos politiką, vadovas turi žinoti bendruosius apskaitos principus: įmonės,
veiklos tęstinumo, periodiškumo, pastovumo, piniginio mato, kaupimo, atsargumo, neutralumo,
turinio viršenybės prieš formą, kuriuos reglamentuoja Lietuvos Respublikos Įmonių finansinės
atskaitomybės įstatymas (ĮFAĮ) (http://www.e-tar.lt).
Mackevičius, Subačienė (2016) ypač pabrėžia kaupimo ir atsargumo principų svarbą vadovui
prisiimant atsakomybę už šios politikos įgyvendinimą. Lietuvos Respublikos Įmonių finansinės
atskaitomybės įstatyme (ĮFAĮ) numatyta, kad taikant kaupimo principą, pajamos turi būti
registruojamos tada, kai jos uždirbamos, o sąnaudos – jų susidarymo metu, neatsižvelgiant į pinigų
gavimą ar išmokėjimą. Atsargumo principas įpareigoja pasirinkti tokius apskaitos metodus, kuriais
įmonės turto, nuosavo kapitalo, įsipareigojimų, pajamų ir sąnaudų vertė negali būti nepagrįstai
padidinta arba sumažinta (http://www.e-tar.lt).
Apskaitos politikos rengimo ir įgyvendinimo etapai pateikti 1 paveiksle.
1 pav. Apskaitos politikos rengimo ir įgyvendinimo etapai.
Šaltinis: sudaryta autorių pagal Kalčinskas, Buhalterinės apskaitos pagrindai. Vilnius, 2017. P.184-185
Apskaitos politika apima ne tik atskirų apskaitos barų finansinės apskaitos metodikos
pasirinkimą ir nustatymą, bet ir buhalterinės apskaitos organizavimą bei buhalterio darbo priemonių
ir būdų numatymą įmonėje. Pagal Lietuvos Respublikos Buhalterinės apskaitos įstatymo (BAĮ) 9
str. 2 p. ūkio subjekto vadovo patvirtintoje apskaitos politikoje turi būti nurodoma:
1) ūkio subjekto apskaitai taikomi apskaitos standartai ar kiti teisės aktai, reglamentuojantys
apskaitą ir finansinę atskaitomybę;
2) finansinių ataskaitų rinkinio sudėtis ir finansinėms ataskaitoms sudaryti taikomi apskaitos
principai;
3) apskaitos metodai ir taisyklės, kuriais vadovaujamasi registruojant ūkio subjekto turtą,
nuosavą kapitalą, finansavimo sumas, įsipareigojimus, pajamas, sąnaudas ir (ar) pinigų
srautus (http://www.e-tar.lt).
Apibendrinant galima teigti, kad Apskaitos politika apima tris buhalterinės apskaitos sritis: 
22
apskaitos organizavimą, jos techninį aprūpinimą ir metodinius buhalterinės apskaitos aspektus.
Rengiant Apskaitos politiką, įmonė turi pasirinkti alternatyvius, nereglamentuotus norminiais
aktais, informacijos atspindėjimo būdus apskaitoje ir finansinėse ataskaitose. 

                 </p>

                 Tyrimo metu analizuojami labai skirtingų įmonių pagal verslo rūšis, formas ir dydį (1 lentelė)
Apskaitos politikos dokumentai ir interviu medžiaga. Dokumentų analizė atskleidė, kad
analizuojamų dokumentų įvairovė labai didelė ir turinio ir apimties prasme. Tai lemia objektyvios ir
subjektyvios priežastys. Visų pirma, Apskaitos politikos kūrimą reglamentuojantys norminiai aktai
suteikia gana daug laisvės jos rengėjams, nes nurodo tik svarbiausius apskaitos principus. Dalis
apskaitos metodų, įmonės vadovų nustatyta tvarka vykdant svarbiausias buhalterinės apskaitos
procedūras, gali būti pasirenkami laisvai, racionaliai panaudojus apskaitos darbuotojų žinias ir
praktinius įgūdžius. Kita dalis apskaitos metodų yra griežtai reglamentuojami, nenumatant
alternatyvų. Tyrimo metu pastebėta tiesioginė priklausomybė tarp įmonės dydžio, veiklos apimčių
ir Apskaitos politikos dokumentų išsamumo bei apimties.
1 lentelė. Įmonių, kuriose buvo atliekamas tyrimas, veiklos apimčių duomenys
Rodikliai
Įmonių duomenys
Nr. 1 Nr. 2 Nr. 3 Nr. 4 Nr. 5 Nr. 6 Nr. 7 Nr.8 Nr. 9 Nr. 10
Darbuotojų
sk.
371 108 151 7 7 33 14 10 4 5
Apyvarta, € 10 mln.
€
10 mln. € 2 mln.€ 50 tūkst. € 100 tūkst.
€
3 mln.€ 5 mln. € 300
tūkst. €
30 tūkst.
€
50 tūkst.
€
Veiklos
pobūdis
Vandens
tiekimas
Statybos
paslaugos
Įdarbinimo
užsienyje
paslaugos
Konsultavimo
paslaugos
Akmens
apdirbimo
Kailio
gamyba
Metalo
laužo
supirkimas
Prekyba Apskaitos
tvarkymas
Apskaitos
tvarkymas
AP apimtis 67 p. 55 p. 60 p. 5 p. 13 p. 88 p. 45 p. 7 p. 5 p. 22 p.
Šaltinis: sudaryta autorių pagal tyrimo ir https://rekvizitai.vz.lt duomenis
Tirtas įmones pagal darbuotojų skaičių ir apyvartą galima sugrupuoti į vidutines (Nr.1, Nr.2,
Nr.3), mažas (Nr.6, Nr.7, Nr.8), labai mažas (Nr.4, Nr.5, Nr.9, Nr.10).
Tirtų vidutinių (Nr.1, Nr.2, Nr.3) įmonių Apskaitos politikos dokumentuose aprašyti bendrieji
finansinės apskaitos vedimo principai, apskaitos vedimo metodika, registrų sistema, sąskaitų planas,
naudojami pirminiai apskaitos dokumentai, klaidų taisymas apskaitos dokumentuose, registruose ir
finansinėse ataskaitose, inventorizacijos atlikimo tvarka, pajamų ir sąnaudų pripažinimas,
nematerialaus turto, ilgalaikio materialaus ir finansinio turto, atsargų, piniginio turto, nuosavo
kapitalo, dotacijų ir subsidijų, įsipareigojimų, neapibrėžtų įsipareigojimų, pelno mokesčio apskaita
bei kt. pobalansinių įvykių apskaitos vedimo tvarka. Aptarta finansinių ataskaitų sudarymo tvarka
bei pateiktos pavyzdinės jų formos. Šių įmonių Apskaitos politikos apimtis 55 - 67 puslapių.
Nagrinėjant mažų ir labai mažų įmonių Apskaitos politikos dokumentus randami tik patys
pagrindiniai svarbiausi elementai: sąskaitų planas, minimali ilgalaikio turto įsigijimo vertė ir jo
nusidėvėjimo normatyvai, ilgalaikio turto tarnavimo trukmė, atsargų įsigijimo, apskaitos ir
įvertinimo būdai, kasos, banko operacijų dokumentavimas ir apskaita, pajamų ir sąnaudų
pripažinimas, inventorizacijos tvarka. Šių įmonių Apskaitos politikos apimtis 5 - 22 puslapių.
Išimtis – mažos perdirbimo įmonės (Nr.5, Nr.6, Nr.7). Jų Apskaitos politika išsamesnė (13 – 88
puslapių), parengtos tvarkos identifikuoja įmonės veiklos pobūdį.
2 lentelėje pateikti informantų teiginiai, atskleidžia jų požiūrį į Apskaitos politikos
formavimą. Informantų atsakymai (Nr.5, Nr.6. Nr.1, Nr.10) „teigti, kad Apskaitos politika grynas
formalumas, negaliu“ (Nr.1), „tai reikšmingas dokumentas“ (Nr.6) iliustruoja, kad keturių įmonių
vadovai ir vyr. buhalteriai suvokia Apskaitos politikos būtinumą ir reikšmę. Tačiau pusė informantų
teigia, kad „Apskaitos politika – grynas formalumas“, (Nr.4, Nr.8), abejoja jo reikalingumu, o 
23
(Nr.9) teigia, kad „nepamena kada ją buvo atsivertusi“. Šių įmonių Apskaitos politikos apimtis vos
5 -7 puslapių.
Tirtų įmonių Apskaitos politikos apimtys varijuoja nuo 88 iki 5 puslapių. Tyrimo metu
pastebėta tendencija, kad Apskaitos politikos išsamumas labai priklauso nuo įmonių vadovų
požiūrio į dokumento svarbą ir reikšmę. Tenka konstatuoti, kad didelė dalis informantų šį
dokumentą laiko formaliu (2 lentelė).
2 lentelė. Informantų požiūris į Apskaitos politikos formavimą
Kategorija Subkategorijos Informantų atsakymų citatos
Informantų
požiūris į
Apskaitos
politiką
Reikšmingas
įmonės
dokumentas
Nr.5 vadovaujantis tvarkoma įmonės buhalterija.
Nr.6 Tai reikšmingas dokumentas.
Nr.1 Teigti, kad AP – grynas formalumas negaliu.
Nr.10 Negalima teigti, kad AP – grynas formalumas.
Nereikšmingas,
formalus
dokumentas
Nr.2 šiandien dalinai susidaro įspūdis, kad tai formalus dokumentas,
Nr.3 tai tik formalumas.
Nr.7 Galime teigti, kad AP – grynas formalumas.
Nr.9 Formalumas. Nepamenu, kada buvau ją atsivertusi…
Neturi
nuomonės
Nr.8 Gal didesnę įtaką turi didelėms įmonėms?
Nr.4 Abejoju AP reikalingumu.
Šaltinis: sudaryta autorių pagal tyrimo duomenis
Tik keturių tyrime dalyvavusių įmonių (Nr.5, Nr.6. Nr.1, Nr.10) vyriausieji buhalteriai
pabrėžė, kad Apskaitos politika – reikšmingas dokumentas. Galima daryti prielaidą, kad minėtų
keturių įmonių vadovų požiūris yra toks pat, nes jie kolegialiai su vyr. buhalteriais rengia ir tobulina
Apskaitos politiką. Vadovų dalyvavimas rengiant Apskaitos politiką atskleidžiamas 3 lentelėje.
3 lentelė. Vadovo vaidmuo rengiant Apskaitos politiką
Kategorija Subkategorijos Informantų atsakymų citatos
Vadovo
vaidmuo
rengiant
Apskaitos
politiką
Dalyvauja
kolegialiai su
vyriausiuoju
buhalteriu
Nr.1 Įmonės vadovas beveik visuose AP sprendimuose dalyvauja, prie
pakeitimų rašo įsakymus ir derina kartu su vyr. buhalteriu.
Nr.3 Vadovas labai prisidėjo prie AP kūrimo, kaip ir buhalteris dalyvauja
rengiamuose seminaruose. Įgytas žinias pritaikome įstaigai.
Nr.4 aš ir direktorė viską darome kartu pasitardamos.
Nr.6 Vadovas formuoja apskaitos politiką, duoda pastabas buhalteriui dėl
Apskaitos politikos, o kai kada ir pats papildo.
Nr.10 Teikia pasiūlymus tobulinti AP.
Dalyvauja
minimaliai
Nr.5 Vadovas nusprendžia kaip turi būti sudaryta AP, palieka parengti vyr.
buhalterei.
Nr.7 Vadovas nedalyvauja apskaitos politikos rengimo ir tobulinimo procese
išskyrus tvarkos taisyklių.
Tik tvirtina
Nr.2 Vadovas yra patikėjęs AP rūpintis vyr. buhalterei. Įmonės direktorius tik
išleidžia naują įsakymą AP patikslinimui.
Nr.9 Vadovas tiesiog ją patvirtina. Dalyvauja minimaliai, tik kai kažkas
kardinaliai pasikeičia, tai reikia ją vėl iš naujo tvirtinti.
Nr.8 Turėtų būti vienas pagrindinių, deja... Vadovui vis atsiranda svarbesnių
darbų...
Šaltinis: sudaryta autorių pagal tyrimo duomenis
Penkių (Nr.1, Nr.3, Nr.4, Nr.6, Nr.10) tyrime dalyvavusių įmonių vyriausieji buhalteriai
pabrėžė, kad jie kolegialiai su vadovais rengia ir tobulina Apskaitos politiką. Dviejų įmonių (Nr.5,
Nr.7) vadovai rengiant apskaitos politiką dalyvauja minimaliai. Deja, tenka konstatuoti, kad daliai
vadovų, kaip nurodo informantai, „vis atsiranda svarbesnių darbų“ (Nr.2, Nr. 8. Nr.9) ir jie tik
tvirtina šį dokumentą.
4 lentelėje pateikti teiginiai iliustruoja, kad dažniausiai Apskaitos politiką kuria vyr.
buhalteriai. Jie konsultuoja vadovus apie apskaitos reglamentus, paruošia Apskaitos politikos
projektus, o jiems pasikeitus, tobulina. Tik vienas informantas (Nr.10) teigė, kad „Įmonės vyr.
buhalteris aptaręs ir suderinęs su vadovu rengia vidinius įmonės apskaitos reglamentus“.
24
Rekomenduojama deleguoti didesnę atsakomybę vyriausiems buhalteriams – leisti tvirtinti su
buhalterinės apskaitos vedimo tobulinimu susijusius potvarkius. Tai galėtų būti reglamentuota
Apskaitos politikoje. Taip šis dokumentas taptų reikšmingesnis pačioms įmonėms, būtų lanksčiai ir
periodiškai tobulinamas.
4 lentelė. Vyr. buhalterių vaidmuo formuojant Apskaitos politiką
Kategorija Subkategorijos Informantų atsakymų citatos
Vyriausiojo
buhalterio
vaidmuo
kuriant
Apskaitos
politiką
Pagrindinis
rengėjas
Nr.1 Vyr. buhalteris yra tiesioginis asmuo ruošiant apskaitos reglamentus.
Nr.2 Vyr. buhalterė paruošia visus projektus įmonės apskaitos
reglamentavimui.
Nr.3 Buhalteriui sudarytos visos sąlygos žinias panaudoti įstaigos
veikloje.
Nr.5 Vyr. buhalteris konsultuoja įmonės vadovą apie apskaitos
reglamentus, o po to juos rengia.
Nr.7 Vyr. buhalteris yra pagrindinis asmuo tobulinant įmonės apskaitos
politiką.
Nr.9 Vyr. buhalteris domisi kas pasikeitė, kas naujo ir jei reikia
atnaujiname.
Nr.8 Vyr. buhalteriui paliekama pilna laisvė rengiant vidinius apskaitos
reglamentus.
Kuria kartu su
vadovu
Nr.4 Mano (buhalterės) ir direktorės vaidmuo realiai yra toks pat.
Skirtumas tik parašų uždėjimas pagal pareigybes atitinkamuose
dokumentuose. Aš ir direktorė viską darome kartu pasitardamos.
Nr.6 Informuoja vadovą apie norminių aktų pasikeitimus.
Nr.10 Įmonės vyr. buhalteris aptaręs ir suderinęs su vadovu rengia
vidinius įmonės apskaitos reglamentus.
Šaltinis: sudaryta autorių pagal tyrimo duomenis
Apibendrinant tyrimo rezultatus galima konstatuoti, kad verslo įmonėse Apskaitos politikos
dokumentai labai skiriasi apimtimi ir turiniu. Nustatytos objektyvios ir subjektyvios šios įvairovės
priežastys. Objektyvios priežastys – įmonių veiklos pobūdis ir apimtys bei pernelyg laisvas jų
rengimo reglamentavimas. Subjektyvios priežastys – įmonių vadovų ir vyriausiųjų buhalterių,
auditorių ir kontrolierių požiūris į Apskaitos politiką, kaip į privalomą, bet nereikšmingą
dokumentą. Išvardintos priežastys lemia, kad šis strategiškai reikšmingas buhalterinės apskaitos
organizavimui dokumentas daugelyje mažų įmonių parengiamas atmestinai, metų metais
neatnaujinamas. Siūlytina, kad įmonių vyriausieji buhalteriai, remdamiesi Apskaitos politikoje
jiems deleguotais įgaliojamais, galėtų savarankiškai vykdyti sisteminius buhalterinės apskaitos
organizavimo tobulinimo pokyčius. Tai skatintų turėti kokybišką, periodiškai atnaujinamą įmonės
Apskaitos politikos dokumentą.
Išvados
1. Priimant Apskaitos politikos pasirinkimo sprendimus, reikšmingais veiksniais gali būti
apskaitą reglamentuojantys norminiai aktai, įmonės pasirinkti strateginiai ir operatyviniai tikslai bei
informacijos poreikis. Apskaitos politikos pasirinkimas priklauso nuo šalies ekonominės situacijos,
verslo aplinkos reguliavimo, įstatymų bazės bei konkrečios įmonės veiklos sąlygų, tikslų ir
poreikių, apskaitai keliamų uždavinių.
2. Apskaitos politikoje svarbu atskleisti apskaitos organizavimo klausimus, susijusius su
buhalterijos valdymu, atsakomybės pasiskirstymu, buhalterijos darbo planavimu. Apskaitos
politikos techninė dalis turi atskleisti reikalavimus pirminiam dokumentavimui, raštvedybai ir
archyvavimui, apskaitos registrų sistemą, naudojamas technines priemones, kompiuterines
programas ir kt. Metodinė Apskaitos politikos dalis turėtų apimti finansinės apskaitos principų ir
apskaitos barų metodikos nustatymą. Kiekvienos įmonės unikalumas lemia tai, kad neįmanoma iš
anksto sudaryti baigtinio buhalterinės Apskaitos politikos klausimų sąrašo. Anksčiau patvirtintas 
25
Apskaitos politikos tvarkas reikia periodiškai atnaujinti. Rekomenduojama tai daryti ne rečiau kaip
kartą per metus.
3. Tyrimas atskleidė didelę verslo įmonių Apskaitos politikos rengimo kokybės įvairovę,
nepakankamą šio dokumento svarbos supratimą, kai kurių įmonių vadovų ir vyriausiųjų buhalterių
atsainų požiūrį į šio dokumento rengimą ir periodišką atnaujinimą. Rekomenduojama Apskaitos
politikoje suformuluoti įgaliojimus įmonės vyriausiam buhalteriui, leidžiančius savarankiškai
vykdyti sisteminius buhalterinės apskaitos organizavimo tobulinimo pokyčius. Tai užtikrintų
Apskaitos politikos dokumentų rinkinio kokybę ir periodišką atnaujinamą.  

</p>
				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
